


     TRS-80 Small-C V2.0          7. Bibliotheken      Pagina 41
     
     

     
     7. Bibliotheken in TRS-80 Small-C V2.0
        -----------------------------------
     
     
     
     7.1: Algemeen
          --------
     
     
     Wanneer een C programma  gekompileerd is, zijn er  een  aan-
     tal routines nodig om  de resulterende  assembler output tot
     een  uitvoerbaar  programma  om te  vormen. De  minimum  set
     routines  bevindt  zich   in  het   module   CCRUN.  Wanneer
     input-output  gedaan  wordt,  waaronder  ook  de  redirektie
     valt,  zijn  de routines  in  de modulen  IOLIB,  MALLOC  en
     CCMAIN nodig. Formatted I/O  is ondergebracht in het  module
     PRINTF. Tenslotte zijn  er de modulen VARIOUS en  CTYPE voor
     diverse  funkties en ASCII-test  funkties.  De laatste  drie
     modulen  zijn C programma's, waarvan  de C  source op schijf
     is meegeleverd.
     Teneinde  dit  geheel wat overzichtelijker  te  maken,  zijn
     deze modulen  gekombineerd in  een  bibliotheek: CCLIB. Voor
     Edtasm  is  een  bijzondere  aanpak  gevolgd,  waarbij  deze
     bibliotheek als "run-time" module wordt geladen.  Voor  elke
     assembler wordt hierna de precieze werkwijze beschreven.
     Eerst  is  echter een toelichting  op  een "normaal" C  pro-
     gramma  nodig.  Het startadres  van een normaal  C programma
     bevindt zich in het  module CCMAIN.  De taken van dit module
     zijn:
     
     
        a) Laadt het "run-time" module (CCLIB/V20) in het
           geheugen (alleen Edtasm)
        b) Bepaal het eerste vrije geheugen adres (alleen
           bij Instant Assembler en Edtasm).
        c) Analyseer kommando regel en voer redirektie uit.
           (CALL GETCMD)
        d) Roep de C funktie "main" (CALL MAIN). Dit is volgens
           konventie het hoofdprogramma van een C programma.
        e) Sluit alle openstaande files (CALL EXIT)
     
     
     De taken  c) en  e)  hebben  met  File I/O (Module IOLIB) te
     maken; taak b)  met memory  management (Module  MALLOC). Dit
     betekent  dat  een  normaal C programma  altijd  de  modulen
     CCRUN,  CCMAIN, IOLIB en  MALLOC  uit  de bibliotheek  CCLIB
     nodig  heeft. Alleen door  een ander CCMAIN module te maken,
     die de taken c) en e) niet  uitvoert  voor IOLIB  en b) voor
     MALLOC, kan het meenemen van deze modulen vermeden worden.
     De file STDIO/H  bevat deklaraties voor de  routines uit  de
     standaard  I/O bibliotheek, zoals  beschreven  in het hoofd-
     stuk STDIO. De meeste van deze routines  zijn gegroepeerd in
     de  modulen  IOLIB  en   MALLOC.  De  routines  "printf"  en
                                   
                                   
        Copyright <C> 1984:  Mikrorie Software  --  Rotterdam











     TRS-80 Small-C V2.0          7. Bibliotheken      Pagina 42
     
     
     "calloc" bevinden zich in het module  PRINTF. Dit laatste is
     een  vrij omvangrijk module;  indien "printf"  cq.  "calloc"
     niet  gebruikt wordt, kan het meenemen van dit module  voor-
     komen  worden. Zie de volgende  paragrafen voor  de details,
     welke per assembler verschillen.
     
     
     

     7.2: Bibliotheken en Macro80 en Link80
          ---------------------------------
     
     
     De bibliotheek problematiek kan  met  behulp  van Macro80 en
     Link80  verreweg  het  soepelst worden opgelost.  De biblio-
     theek  CCLIB/REL  bevat  alle modulen,  zoals beschreven  in
     paragraaf 7.1.  Link80  doorzoekt  automatisch deze  biblio-
     theek en selekteert  alleen  die  modulen uit CCLIB/REL, die
     feitelijk  gevraagd  worden. Onder  "normale" omstandigheden
     zijn dit de volgende modulen:
     
          CCMAIN, CCRUN, IOLIB, MALLOC
     
     Door het vermelden van: "#include  <stdio/h>" wordt  ook het
     module  PRINTF geselekteerd.  De modulen  VARIOUS  en  CTYPE
     kunnen  gebruikt worden  door  het  "includen" van VARIOUS/H
     resp. CTYPE/H.
     Het  automatisch  doorzoeken  van  de  bibliotheek CCLIB/REL
     wordt geforceerd doordat de kompiler het statement
     
          .REQUEST CCLIB
     
     genereert. Een exekuteerbaar programma wordt gelinkt door:
     
          L80 input1[,...inputn],output-n-e
     
     Hierbij  zijn  de  files "input1..inputn"  door Macro80  ge-
     maakte /REL  files; meestal zullen dit gekompileerde C  pro-
     gramma's  zijn,  maar  ook assembler files, of zelfs  gekom-
     pileerde FORTRAN  of  BASIC files zijn mogelijk.  Het resul-
     taat  van deze  linkslag  wordt  de  file  "output/CMD".  De
     bibliotheek  CCLIB/REL  hoeft niet gespecificeerd te worden.
     Wanneer  CCLIB/REL  wel  wordt  gespecificeerd,  worden alle
     modulen geladen!  Indien er nog "Undefined References" zijn,
     zal  Link80  de bibliotheek  FORLIB/REL  zoeken.  Een  dummy
     bibliotheek met deze  naam is  beschikbaar op de distributie
     schijven. In principe is  het  een fout indien er "Undefined
     References" zijn.
     
     
     Het is mogelijk  een minimaal C  programma te maken, dat wil
     zeggen een programma, dat  alleen het module CCRUN gebruikt.
     In zo'n geval mogen  er geen CCLIB  external symbolen in  de
     gegenereerde /MAC file  voorkomen. Bovendien  moet een eigen
     module CCMAIN  gebruikt  worden, dat niet de routines GETCMD
                                   
                                   
        Copyright <C> 1984:  Mikrorie Software  --  Rotterdam











     TRS-80 Small-C V2.0          7. Bibliotheken      Pagina 43
     
     
     en  EXIT  aanroept. Zo'n module kan gemaakt worden  door  de
     gedistribueerde  file  CCMAIN/MAC  te  editten;  ook de  EXT
     directives moeten  verwijderd worden! Na kompilatie  moet de
     file CCMAIN/REL gespecificeerd worden  voor LINK80.  Het  in
     CCLIB/REL aanwezige  module  CCMAIN wordt dan niet  meer ge-
     bruikt.
     
     
     De sources van CCLIB/REL zijn alle meegeleverd:

          Module:           Source:
          CCMAIN            CCMAIN/MAC
          CCRUN             CCRUN/MAC
          IOLIB             IOLIB/MAC
          MALLOC            MALLOC/MAC
          PRINTF            PRINTF/C
          VARIOUS           VARIOUS/C
          CTYPE             CTYPE/C

     Het maken van een  nieuwe  CCLIB/REL is,  door het ontbreken
     van een "library manager" niet eenvoudig.


     7.3: Bibliotheken en Instant Assembler
          ---------------------------------


     Instant Assembler is  een pakket, dat  het mogelijk maakt op
     eenvoudige maar tevens flexibele  wijze  een of meer  gekom-
     pileerde C  files, samen  met  de benodigde  bibliotheek, te
     vormen tot  een uitvoerbaar  programma. Het  werkt  redelijk
     snel  maar  vraagt nogal wat tikwerk: veel kommando's moeten
     worden gegeven  en  vele vragen  moeten  worden  beantwoord.
     Daarom, maar ook wegens  de  grotere flexibiliteit en betere
     automatisering,  verdient   het  Macro80/Link80  systeem  de
     voorkeur bij gebruik van TRS-80  Small-C V2.0. Alleen indien
     er  erg  weinig  schijfruimte  beschikbaar  is, kan  Instant
     Assembler de voorkeur verdienen.


     De Instant Assembler link techniek  eist,  dat symbolen, die
     buiten een  ander  module gedefinieerd  of gebruikt  worden,
     met het teken '&' beginnen. De  TRS-80 Small-C V2.0 kompiler
     genereert,  indien  IAS output  wordt  gevraagd,  voor  alle
     globale  data  en  funkties een symbool, beginnend  met  een
     '&', gevolgd door de eerste  vijf  tekens van het symbool in
     het C  programma.  Dit  impliceert dat  feitelijk maar  vijf
     posities  van  een globale  symbool naam  signifikant  zijn;
     hieronder   vallen   ook  funkties.  De  belangrijke  output
     funktie  "printf"  wordt,  bij  gebruik  van  IAS,  voor  de
     assembler het  symbool  &PRINT.  De  naam  "print" mag  niet
     gebruikt worden, omdat deze hetzelfde symbool oplevert!



                                   
                                   
        Copyright <C> 1984:  Mikrorie Software  --  Rotterdam











     TRS-80 Small-C V2.0          7. Bibliotheken      Pagina 44
     
     
     De  werkwijze bij  gebruik  van Instant  Assembler, afgekort
     tot  IAS, is als volgt: het C  programma  moet  gekompileerd
     worden met de  "-i"  switch  (of  de  kompiler  moet  m.b.v.
     CCUSTOM aangepast zijn  voor  IAS). De assembler  output van
     de kompiler is aangepast aan  IAS, maar  nog in Edtasm  for-
     maat. De output kan door IAS gelezen worden m.b.v. het  "IE"
     kommando. Wanneer de  assembler source  door IAS gelezen is,
     zijn er twee opties:
     
     Optie 1: Merge andere IAS modulen, waaronder de bibliotheek
              CCLIB/IAS   m.b.v.    het   "MS"   kommando.   Deze
              "gemergde"  modulen moeten op  schijf  staan in het
              IAS  formaat  (zie  optie  2). Het nadeel van  deze
              methode is,  dat  de komplete  assembler kode op de
              display   wordt  getoond;  dit   mag   niet  worden
              afgebroken en kan nogal lang duren. De  bibliotheek
              CCLIB/IAS moet  als  laatste "gemerged" worden!  Na
              mergen  kan een exekuteerbaar /CMD programma worden
              weggeschreven  m.b.v. het "OO"  kommando.  Via "EX"
              wordt IAS verlaten.

     Optie 2: De mbv het "IE" kommando gelezen assembler output
              kan  naar schijf  worden geschreven  in  het,  veel
              kortere,  IAS  formaat.  Zulke IAS  modulen  kunnen
              later "gelinkt" worden m.b.v. de IAS linker, of  ze
              kunnen  gemerged  worden  met andere IAS modulen en
              de bibliotheek CCLIB/IAS.  Het wegschrijven gebeurt
              m.b.v.  het  "OS"  kommando.  Via  "EX"  wordt  IAS
              verlaten.
              Het linken tot een exekuteerbaar  programma gebeurt
              met de bottom-up linker  "DSKLLB48/CMD". Het  laden
              start m.b.v.  het kommando "LD";  hierbij wordt als
              "ORIGIN" adres bij de eerste te  laden file normaal
              "5200"  gekozen.  Een   hoger  adres  is  uiteraard
              toegestaan.  Bij  volgende  files moet een  <ENTER>
              gegeven worden  bij de "ORIGIN"  vraag. De gewenste
              IAS modulen  kunnen  nu  geladen worden,  CCLIB/IAS
              als  laatste.  Het  laden wordt  gestopt m.b.v.  de
              BREAK toets. Het  geladen  programma kan m.b.v. het
              "OO" kommando  als  /CMD  file  naar  schijf worden
              geschreven.  Op   de  "FIRST  ADDRESS"  en   "FINAL
              ADDRESS"  vragen  moet  een <ENTER> gegeven worden.
              Het  startadres is in principe 5200, maar feitelijk
              is elke  jump  naar  het symbool "&CCMAI"  korrekt.
              Door  een  <ENTER> te geven  bij de vragen voor het
              tweede segment  gaat DSKLLB48  de output  aanmaken.
              De linker wordt verlaten m.b.v. het "JP"  kommando:
              "402D" springt naar DOS,  "5200" start het  geladen
              programma.


     De  bibliotheek  CCLIB/IAS is  al  meer  malen genoemd; deze
     bevat  alle  in  paragraaf  7.1  genoemde  modulen.  Wanneer
     CCLIB/IAS gemerged of gelinkt wordt,  worden  alle aanwezige
     modulen meegenomen door IAS. Zelf  editten van deze file  is
                                   
                                   
        Copyright <C> 1984:  Mikrorie Software  --  Rotterdam











     TRS-80 Small-C V2.0          7. Bibliotheken      Pagina 45
     
     
     vanzelfsprekend  mogelijk,   bijvoorbeeld  om  een  kleinere
     bibliotheek  te maken, wanneer sommige routines niet gewenst
     zijn. De  modulen PRINTF, VARIOUS en CTYPE kunnen verwijderd
     worden,   als  er  geen  funkties  uit  die  modulen  worden
     aangeroepen. Ten aanzien  van PRINTF hoeft de file "STDIO/H"
     niet  gewijzigd  te  worden.  Het  module  IOLIB kan  alleen
     verwijderd worden,  indien CCMAIN wordt  aangepast: de calls
     naar  &GETCM en &EXIT moeten verwijderd worden. Dit betekent
     dat er  geen  kommando  regel  analyse  en  redirektie  meer
     plaats  vindt.  Het  module  MALLOC  kan  hierna  verwijderd
     worden   indien  de  referentie  naar   &CURHP   in   CCMAIN
     verwijderd  wordt.   Er  is   dan  geen   dynamisch   memory
     management beschikbaar.



     7.4: Bibliotheken en Edtasm
          ----------------------


     Gebruik  van Edtasm om uitvoerbare  programma's te genereren
     is  mogelijk,  maar  er  zijn  een  aantal  beperkingen.  De
     standaard Edtasm  eist  namelijk, dat  de komplete assembler
     kode gekombineerd wordt en daarna in een  keer geassembleerd
     wordt. Deze eis beperkt  de omvang van programma's. Teneinde
     de maximum  grens  niet  te snel  te  bereiken,  is  er voor
     gebruik   met  Edtasm  een  "run-time"   module   gekreeerd:
     CCLIB/V20. Dit module bevat PRINTF, CCRUN, IOLIB  en MALLOC.
     De modulen  VARIOUS en  CTYPE  kunnen separaat  gekompileerd
     worden  (zie  paragraaf  8.4).  Het module CCMAIN/ASM  bevat
     feitelijk alleen de interfaces  naar CCLIB/V20. Dit run-time
     module wordt door het uitvoerbare programma zelf  opgehaald:
     het   wordt  niet  physiek   meegelinkt.  Een  exekuteerbaar
     programma wordt gemaakt door een C  source te kompileren met
     behulp  van de "-e"  switch  (of  de  kompiler  moet  m.b.v.
     CCUSTOM  zijn  aangepast  voor Edtasm). De output file wordt
     in Edtasm geladen m.b.v. het kommando

       L D=FILENAAM/ASM       (LD FILENAAM voor Edtasm/Plus)

     Indien meer dan een file geladen wordt, moet steeds een  'Y'
     geantwoord  worden  op  de vraag  of er  gekonkateneerd moet
     worden. Altijd als laatste moet CCMAIN/ASM worden geladen:

       L D=CCMAIN/ASM         (LDA CCMAIN voor Edtasm/PLus)

     antwoord weer  'Y'. Met behulp van het A kommando (eventueel
     A/NL/NS) kan nu een exekuteerbaar programma worden gemaakt:

       A/NS/NL                (A OUTPUT /NS/NL voor Edtasm/Plus)
       D
       OUTPUT/CMD
       Y of C


                                   
                                   
        Copyright <C> 1984:  Mikrorie Software  --  Rotterdam











     TRS-80 Small-C V2.0          Reserve              Pagina 46



     





















































                                   
                                   
        Copyright <C> 1984:  Mikrorie Software  --  Rotterdam









